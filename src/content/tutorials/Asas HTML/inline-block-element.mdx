---
tutorialName: Asas HTML
title: Elemen inline dan block
url: asas-html/elemen-inline-dan-block
chapter: Elemen dan Tag
order: 5
---

Sebelum kita pergi lebih jauh, ada satu perkara tentang elemen yang anda perlu tahu. Terdapat dua 2 jenis elemen iaitu elemen _inline_ dan _block._ Tak susah pun nak faham beza antara kedua-dua jenis elemen ni.

## Elemen _block_

Elemen _block_ akan ambil keseluruhan ruang melintang atau _horizontal space_ sebagai panjang elemen tersebut.

Elemen _block_ akan sentiasa bermula di baris yang baru dan dua elemen _block_ tidak boleh berada bersebelahan.

Contoh elemen _block_ yang anda sudah tahu ialah elemen _heading_ dan _paragraph._ walaupun kita boleh letakkan tag bagi elemen _block_ secara bersebelahan di dalam fail HTML, elemen-elemen ini tetap tidak akan berada bersebelahan di dalam website.

```html
<p>elemen block</p><p>elemen block</p>
```

<img loading="lazy" src="/contents/tutorials/asas-html/elemen-block.png" alt="Elemen block" width="500" class="mb-4" />

## Elemen _inline_

Bagi elemen _inline_ pula, panjang bagi elemen ini adalah tidak tetap dan bergantung kepada panjang isi di dalam tag tersebut.

Elemen inline akan sentiasa bermula di tepi elemen yang inline yang sebelumnya dan akan berterusan begitu sehingga tiada lagi ruang melintang yang ada pada website.

Antara tag elemen _inline_ yang anda akan selalu gunakan ialah `<a>`, `<span>`, `<img>` dan `<button>`.

walaupun tag elemen _inline_ tidak diletakkan secara bersebelahan di dalam fail HTML, elemen-elemen tersebut tetap akan berada bersebelahan pade website.

```html
<span>1</span>
<span>2</span>
<span>3</span>
<span>4</span>
```

<img loading="lazy" src="/contents/tutorials/asas-html/elemen-inline.png" alt="Elemen inline" width="500" class="mb-4" />
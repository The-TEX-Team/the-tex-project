---
title: 'Bahasa pemprograman terbaik!'
pubDate: 2021-05-23
description: 'Lorem ipsum dolor sit amet consectetur adipisicing elit. Illum ipsum aliquam explicabo repudiandae animi porro. Quasi laboriosam similique, quo aperiam incidunt aut magni itaque saepe'
author: 'Kim So Yee'
topics: ['Python','Javascript', 'Programming']
url: bahasa-pemprograman-terbaik
---

Dalam era kemajuan teknologi dan inovasi yang pesat ini, kepentingan pendidikan STEM (Sains, Teknologi, Kejuruteraan, dan Matematik) tidak boleh dipertikaikan lagi. Menyedari keperluan kritikal untuk melengkapkan belia Malaysia dengan kemahiran dan pengetahuan, **The TEX Project** muncul sebagai satu inisiatif bagi menangani keperluan tersebut.

<img class="img-content" src="/articles-assets/selamat-datang-ke-the-tex-project/selamat-datang-ke-the-tex-project-1.png" />
<p class="img-alt">Sumber: Bernama</p>

Seperti yang dinyatakan oleh Perdana Menteri, penurunan minat rakyat Malaysia dalam bidang STEM amat membimbangkan. Perkara ni terjadi disebabkan banyak faktor seperti peluang pekerjaan yang terhad dan tawaran gaji yang rendah. Tapi, tak dinafikan juga yang orang muda kurang berminat dengan bidang STEM kerana kurangnya pendedahan kepada mereka.

**The TEX Project** bukan sekadar berfungsi sebagai satu inisiatif, tetapi satu gerakan transformatif yang didedikasikan untuk memupuk potensi minda muda di seluruh Malaysia. Misi kami adalah untuk memperkasakan belia hari ini dengan keperluan bagi membina masa depan yang lebih cerah.

Pendekatan kami ialah konsep pendidikan sumber terbuka (*open-source learning*). Sesiapa sahaja, tanpa mengira latar belakang dialu-alukan untuk menjadi pendidik mahupun pelajar. Bukan itu sahaja, kami berpegang kepada prinsip "Pendidikan ialah hak semua" dan kami berjanji agar semua sumber pendidikan kami diberikan secara percuma. 

Aspek paling penting yang **The TEX Project** ketengahkan ialah komuniti. Di sini, individu daripada semua lapisan masyarakat berkumpul untuk berkongsi pengetahuan, pandangan dan pengalaman mereka, mewujudkan ekosistem pengajaran dan pembelajaran yang lebih berkesan.

Memandangkan projek ini masih berada di peringkat awal, pendekatan pembelajaran yang kami mampu sediakan adalah melalui penulisan artikel. Tapi, kami mempunyai visi yang lebih luas, kami sedang merancang pelbagai jenis medium pendidikan lain bermula dari membangunkan saluran YouTube, membangunkan laman web pembelajaran yang interaktif, dan menganjurkan *bootcamp* dan seminar percuma.

Adakah anda berminat untuk melakukan perubahan pada negara? Sertai **The TEX Project** dan bersama-sama kita perkasakan belia Malaysia dan membuka jalan untuk masa depan negara yang lebih cerah.